<!DOCTYPE html>
<meta charset="UTF-8">
<style type="text/css">
	table {
		border-collapse: collapse;
		border: 2px solid black;
		border-color: #888 #444 #444 #888;
		margin: 1em;
	}
	td {
		border: 1px solid #888;
		width: 1.3em;
		height: 1.3em;
		padding: 0.2em;
		text-align: center;
	}
</style>
<title>Datatähti 2001: Loppukilpailu</title>
<h1>Datatähti 2001: Loppukilpailu</h1>

<h2>Numeroristikko</h2>

<p>Sanomalehdissä on joskus esiintynyt numeroristikoita, jossa
esiintyy tuntemattomia numeroita edustavia kirjaimia, tunnettuja
numeroita sekä sarakkeilla ja rivillä olevien numeroiden summia.
Tällaisesta numeroristikosta pyydetään ratkaisemaan tuntemattomat
numerot. Kuvassa 1 tuntemattomia numeroita edustavat kirjaimien
sijaan sumbolit <i>A1, A2, A3, ...</i> (koska erilaisia kirjaimia
on tavallisessa aakkostossa niin vähän).</p>

<table>
	<tr>
		<td><i>A8</i></td>
		<td><i>A2</i></td>
		<td><i>A2</i></td>
		<td>17</td>
	</tr>
	<tr>
		<td><i>A1</i></td>
		<td><i>A3</i></td>
		<td><i>A4</i></td>
		<td>11</td>
	</tr>
	<tr>
		<td><i>A5</i></td>
		<td>8</td>
		<td><i>A1</i></td>
		<td>14</td>
	</tr>
	<tr>
		<td>5</td>
		<td><i>A5</i></td>
		<td><i>A5</i></td>
		<td>15</td>
	</tr>
	<tr>
		<td><i>A8</i></td>
		<td><i>A6</i></td>
		<td><i>A7</i></td>
		<td>13</td>
	</tr>
	<tr>
		<td>17</td>
		<td>32</td>
		<td>21</td>
		<td></td>
	</tr>
</table>
<p class="caption">Kuva 1. 5 x 3-ristikko, jossa on 8 tuntematonta.</p>

<p>Ristikossa on tuntemattomista ja tunnetuista numeroista
koostuvia rivejä <i>x</i> kappaletta ja kullakin rivillä on
yhteenlaskettavia alkioita <i>3</i> kappaletta. Ristikossa
esiintyy <i>k</i> tuntematonta, joita edustavat symbolit <i>A1,
A2, A3, ..., Ak</i>. Kukin tuntematon esiintyy ristikossa
<b>vähintään</b> kerran. Tunnettuja numeroita esiintyy rivi- ja
sarakesummien lisäksi <i>m</i> kappaletta. Tuntemattomien
edustamat numerot ovat aina keskenään <b>erisuuria kokonaislukuja
väliltä <i>1, ..., k</i></b> . Tuntemattomat eivät voi esiintyä
edustamassa rivillä olevien alkioiden summaa tai vastaavasti
sarakkeella olevien alkioiden summaa.</p>

<p><b>Tehtävänäsi on tehdä ohjelma, joka määrittää arvot
tuntemattomille</b>. Jokaisella ohjelmallesi testivaiheessa
annettavalla tehtävällä on vähintään yksi ratkaisu. Anna
ohjelmallesi nimi NUMEROT.EXE (käyttöjärjestelmästä
riippumatta).</p>

<p>Rajoitukset:</p>

<ul>
	<li>Rivien määrä <i>x</i> on välillä <i>3, ..., 200</i>
	(esimerkissä <i>x=5</i>).<br>
	Koska alimpana on sarakkeella olevien lukujen summa, on rivejä
	kaikkiaan <i>x+1</i> kappaletta.</li>

	<li>Tuntemattomien lukujen määrä <i>k</i> on välillä <i>3, ...
	100</i> (esimerkissä <i>k=8</i>).<br>
	Tiedetään, että <i>k &lt;= 3x - m</i>, mutta ei esimerkiksi ole
	mitään takeita siitä, että <i>k &gt;= x+3</i>.</li>

	<li>Tunnettuja lukuja esiintyy <i>m</i> kappaletta, missä <i>m
	&gt;= 0</i>. Kukin tunnetuksi ilmoitettu luku on väliltä <i>1,
	..., k</i> (esimerkissä <i>m=2</i>).</li>

	<li>Kun ilmoitetaan, että on <i>k</i> tuntematonta, niin kaikki
	edustajat <i>A1, A2, ..., Ak</i> myös esiintyvät
	ristikossa.</li>

	<li>Ratkaisussa tuntemattomille <i>A1, A2, ..., Ak</i>
	annettavien arvojen täytyy olla erisuuria lukuja väliltä <i>1,
	..., k</i> (kaikki kyseiset luvut välttämättä esiintyvät).</li>

	<li>Ohjelmasi saa käyttää 5 sekuntia CPU-aikaa.</li>
</ul>

<h3>Syöttötiedoston muoto</h3>

<p>Syöttötiedoston NUMEROT.IN ensimmäisellä rivillä ovat numerot
<i>x</i> ja <i>k</i> (tässä järjestyksessä). Numerot eroitetaan
toisistaan aina yhdellä blankko-merkillä. Kullakin seuraavasta
<i>x</i>:stä rivistä on <i>4</i> kokonaislukua. Kunkin rivin
viimeinen numero on kyseisellä rivillä olevien alkioiden summa.
Muut numerot edustavat kyseisen rivin alkioita järjestyksessä.
Huomaa, että rivillä oleva numero '2' voi tarkoittaa lukua
<i>2</i> tai tuntematonta <i>A2</i> -- se kummasta on kysymys
kerrotaan myöhemmin tiedostossa.</p>

<p>Alkiorivien jälkeen tulee sarakesummien rivi, joka koostuu
<i>3</i>:sta kokonaisluvusta -- ensimmäinen vastaa
vasemmanpuoleisimman (eli ensimmäisen) sarakkeen summaa ja
viimeinen luku on oikeanpuoleisimman sarakkeen alkioiden
summa.</p>

<p>Tämän jälkeen tiedostossa tulee rivi, jolla on yksi
kokonaisluku <i>m</i>, joka on suurempi tai yhtä suuri kuin
nolla. Lopuksi tulee <i>m</i> riviä, joilla kustakin on 2
kokonaislukua. Näiden rivien tarkoituksena on kertoa, milloin
ristikon kohdassa <i>(i,j)</i> oleva kokonaisluku <i>t</i>
edustaa tuntematonta <i>At</i> ja milloin itse kokonaislukua
<i>t</i>. Kaikki ristikkoon laitetut alkiot edustavat
tuntemattomia <i>At</i>-lukuja, paitsi ne, joiden koodinaatit
luetellaan kyseisellä <i>m</i>:llä rivillä. Kullakin tällaisella
rivillä oleva ensimmäinen luku tarkoitaa riviä (ja on siten
välillä <i>1, ..., x</i>) ja toinen luku tarkoittaa saraketta
(ollen välillä <i>1, ..., 3</i>).</p>

<p>Kaikki tiedostossa olevat luvut ovat ei-negatiivisia
kokonaislukuja. Kuvan 1 mukainen syöttötiedosto on
seuraavanlainen:</p>
<pre>
5 8
8 2 2 17
1 3 4 11
5 8 1 14
5 5 5 15
8 6 7 13
17 32 21
2
3 2
4 1
</pre>

<h3>Tulostiedoston muoto</h3>

<p>Tulostiedostoon NUMEROT.OUT kirjoitetaan arvot
tuntemattomille. Tiedostoon tulee tulostaa yksi rivi, jolla on
<i>k</i> kokonaislukua eroitettuna toisistaan yhdellä
blankko-merkillä. Laita rivin loppuun rivin vaihtomerkki.
Järjestyksessään <i>i</i>:s luku tarkoittaa tuntemattomalle
<i>Ai</i> ratkaisussa annettavaa arvoa. Tehtävällä on aina
vähintään yksi ratkaisu -- ohjelmasi saa tulostaa minkätahansa
kelvollisista ratkaisuista. Esimerkiksi kuvan 1 tapauksessa eräs
mahdollinen ratkaisu on seuraava.</p>
<pre>
1 7 8 2 5 4 6 3
</pre>
